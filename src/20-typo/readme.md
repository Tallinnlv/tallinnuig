Tallinna linna ametlikuks kirjafondiks on Lab Grotesque. Arendustööde tegemiseks vajalikku litsentsi saab osta  [siit](https://lettersfromsweden.se/font/lab-grotesque/).

Lab Grotesque on lihtne, sõbraliku ilmega, hästi loetav ning sisaldab ladina ja kreeka tähestikku ning kirillitsat. Kirjatüübi autor on rootsi tüpograaf Göran Söderström.

Kasutatakse nelja raskust: tavakiri (Regular), kaldkiri (Italic), paks kiri (Bold) ja paks kaldkiri (Bold Italic). Fondifailide kasutust koordineerib Tallinna Linnakantselei teabeosakond.

Kui Tallinna kirjatüübi kasutamine ei ole põhjendatud või võimalik (dokumendid, e-kirjad, välistele partneritele jagatavad esitlused jm), asendatakse see süsteemifondiga Arial.
